---
id: 69
title: Reisverslag Spanje 2010, Costa brava
date: 2010-06-15T22:04:32+00:00
author: acidjunk
layout: post
guid: http://www.renedohmen.nl/blog/?p=69
permalink: /2010/06/reisverslag-spanje-2010-costa-brava/
categories:
  - Computerz
---
We zitten al bijna op de helft van onze trip en het bevalt erg goed, op dit moment is het weer wat minder, maar dat mag de pret niet drukken. We gaan zo eten in een tapas bar in een zeer idyllische baai in het dorpje begur. Het oorspronkelijke idee was om lopend langs het strand naar l&#8217; estartit te gaan, een wandeling van ongeveer een uur. Na ongeveer 2 km is er echter een geul waar water uit de zee naar een soort riviertje word geleid. Waarschijnlijk is het maar een halve meter diep, maar door de golven en spullen die nat mochten worden was het niet mogelijk om de wandeling af te maken.   Er is enorm veel te doen in de buurt, van segway&#8217;s huren tot rondvaren in een boot met een glazen bodem. Doordat we de caravan gehuurd hebben, en we dus niet met de auto zijn ging de reis erg snel en relaxed, bij aankomst hoefden we alleen de caravan op zijn. plaats te zetten, stroom aan te sluiten, voortent opzetten: klaar.  De uitrusting is ook helemaal compleet, van bestek tot koffiezet apparaat aan alles is gedacht.  Gelukkig was Marcel van [Rent a Caravan Spain](http://www.rentacaravanspain.com) ook op de camping zodat we al de 1e avond in een uitstekende tapas bar terecht kwamen in &#8216;l estartit waar ze allerlei lokale specialiteiten serveerden. Daarna enorm dronken geworden door de inname van een groot aantal Gin Tonic&#8217;s; gelukkig was het hek naar de zee dicht zodat ik de dag erna gewoon wakker werd in de caravan.

Gisteren zijn we een dagje naar Barcelona geweest, dat ongeveer anderhalf uur rijden van de camping ligt. Hier begonnen we met een bustour waar je bovenin een dubbeldekker zit die open is. Het mooie is dat je gewoon kan uitstappen als je iets interessants ziet en dat je dan maar maximaal 10 minuten hoeft te wachten op de volgende bus, hierdoor is het een erg efficiënt vervoer middel. We zijn een tijdje op zoek geweest naar speciaal scheerschuim van floid maar konden dat niet vinden. Een tijdje geleden had ik in no resevations van Anthony bourdain de Spanje special gezien waar Anthony het lekkerste broodje van Barcelona eet ergens op een overdekte markt in Barcelona, de markt hebben we gevonden maar die was toen al aan het sluiten. Als je op zoek bent naar vers fruit, vis of vlees dan is dat THE place to be. Omdat we om 22:00 de auto uit de piepkleine parkeergarage moesten halen hadden we een beetje weinig tijd om uitgebreid te eten; dus kwamen we uit bij Fresco. Hier kun je voor € 9,95 zoveel eten als je op kan. Dus 6 borden en 2 ijsjes later de wagen uit de parkeergarage gehaald. De parkeergarage was wel vaag; toen we aankwamen moesten we uit de auto stappen, de sleutel in het contact laten zitten zodat de man van de parkeergarage de auto zo efficiënt mogelijk erbij kon zetten. Toch een beetje vaag dat je de sleutel aan een wildvreemde moet toevertrouwen.

Verder hebben we 2 dagen gefietst op fietsjes die we op de camping gehuurd hadden. De 1e keer hebben we geprobeerd  naar &#8216;l estartit te fietsen, door het ontbreken van fietspaden was dit lastiger dan gedacht, we kwamen dan ook niet verder dan toroella de montgri, hier hebben we van de lunch genoten in een piepklein restuarant, tera del mar. De gazpacho was geweldig, een aanrader dus. Later hebben we er nog een keer gegeten; dat viel een beetje tegen. Toen hadden we menu besteld, gelukkig was het erg goedkoop; € 12,- De 2e keer zijn we met de fiets naar het prachtige middeleeuwse dorpje paratallada gegaan. Het dorpje was zo goed als uitgestorven maar dat mocht de pret niet drukken. Het dorpje stikt van pitoreske restaurantjes, barretjes en tapas bars. Omdat we natuurlijk geen rekening hielden met de siësta konden we er helaas op dat tijdstip niet terecht om te lunchen dus zijn we terug gaan fietsen. Daar kwamen we langs een restaurant dat op een wijnboerderij lag; op dat moment vol zat met Spanjaarden die daar een feest vierden: voortreffelijk gegeten. Loretta had een groente soepje, ik had een salade van rauwe stokvis. Ik heb nog nooit zo veel rauwe vis gegeten, dus dat was ff schrikken; maar het was gelukkig erg lekker. Ze hebben maar een hele kleine kaart maar alles dat ze hebben werd met liefde bereid.

Het enige minpuntje, tot zover, zijn de muggen. Wie weet dat het door de BBQ komt of door het zwemmen in de zee, maar met gemiddeld 10 muggen beten per uur is een preventief muggenmiddel geen overbodige luxe.

De 2e week ging erg snel, we zitten nu te wachten op het inchecken. Het terug brengen van de auto ging zo easy als maar kon, gelukkig stond alles goed aangegeven, kon niet missen. Helaas was het weer wat minder de laatste dagen. We hadden echt geluk dat het nog even droog was zodat we de voortent in ieder geval droog konden inpakken.

Gisteravond hebben we voor de 2e keer bij de Irish pub Harvey&#8217;s gegeten. Als je het toeristen voedsel in &#8216;l estartit een beetje moe bent is dit de place to be. Allebei de keren simpel doch fantastisch gegeten en ook de ijskoude halve liters Amstel bevielen goed.  Het lekkerste eten vond ik toch wel in begur in het restaurant op loopafstand van de baai, het 2e wat je tegenkomt, geen menu kaart en een subtiele mix van spaans en aziatisch met mooi uitzicht op de baai.

Maandag hebben we een boottocht gemaakt met een boot, de nautilus, waar je in de kiel kan zitten, die voorzien is van ramen zodat je net onder het water oppervlak de vissen kan zien zwemmen. Natuurlijk is het water en het uitzicht een stuk troebeler dan op de folders, maar toch hebben we wel wat vissen gezien. Verder was het een relaxte tocht, de gigantische rotsen die je vanaf het strand kan zien liggen zie je nu van heel dichtbij, inclusief een aantal grot achtige openingen hierin. &#8217;s Avonds hebben we lekker gebarbecued, ik heb vooral genoten van de verse gamba&#8217;s die ik voorzien van flink wat knoflook in aluminium bakjes op de BBQ heb gegaard.

Afgelopen woensdag hebben we 2 quads gehuurd om even lekker los te gaan in het bos. Dat was erg tof, niet alleen de omgeving maar ook fijne quads. In het begin was het ff wennen voor loretta, maar na ongeveer een kwartier had ze de smaak goed te pakken. Het waren 550cc yamaha quads die voorzien waren van een automaat, je had dus eigenlijk alleen je rechterhand nodig voor gas en remmen voor. De instructeur had een hele vette route door het bos met flink hoogte verschil en allerlei moeilijk begaanbare paadjes. Je kon goed driften met de quads, power genoeg dus. Wel redelijk prijzig met € 40,- voor een uur, maar dat is dan inclusief instructeur die je alle vette paadjes laat zien. De rest van de middag hebben we op het strand liggen bakken in de zon. Het waaide wel erg hard waardoor we het strand praktisch voor ons zelf hadden.

Donderdag hebben we onze wandelschoenen aangetrokken en hebben we de berg beklommen waar het kasteel van Montgri op staat. Het duurde gelukkig een stuk korter dan gedacht, we hebben iets meer dan een uur hoeven klimmen om helemaal boven te komen. Het laatste stuk is er geen echt pad meer maar moet je je weg zoeken over de rotsen. Eenmaal boven aan gekomen hebben we een rondje door het kasteel gemaakt, verder is er ook niets te doen. Gelukkig hadden we zelf wat eten en drinken meegenomen, want je kan er dus ook geen drinken krijgen.