---
id: 926
title: Spam van Zzap-online.eu
date: 2013-10-28T20:17:17+00:00
author: acidjunk
layout: post
guid: http://www.renedohmen.nl/blog/?p=926
permalink: /2013/10/spam-van-zzap-online-eu/
categories:
  - Computerz
  - Spam
---
Het is weer zover, we hebben weer een spammer bereid gevonden om in ons spamhoekje te staan. Zoals sommigen van jullie weten proberen we niet relevante, ongeadresseerde en/of spam uit onze mailboxen te weren. Viagra mailtjes zijn eigenlijk geen probleem; die filtert ons spamfilter er wel uit. Sinds 2009 mag je alleen nieuwsbrieven versturen naar mensen die daar via een double opted in voor hebben gekozen.

<!--more-->

Indien ik het vermoeden heb mij zelf niet te hebben ingeschreven probeer ik erachter te komen hoe mijn e-mail adres op z&#8217;n lijst is terecht gekomen. Zo ook deze keer, nadat ik een mail had ontvangen van Ton Pagen van Zzap-online.eu. Twee keer heb ik een e-mail gestuurd met de vraag hoe ik op zijn lijst terecht ben gekomen en de vraag mij a.s.a.p. uit hun lijst te verwijderen. Geen reactie. Ik heb toen een derde, langere mail getikt, met daarin uitleg over de vervolgstappen die ik zou nemen indien hij mij niet direct van die lijst af zou halen. Een dag later had ik, wel, antwoord:

<pre>Hoi Rene,
Ben je altijd zo hysterisch?
Als je niet geïnteresseerd bent, kun je jezelf makkelijk afmelden voor Zzap Magazine, 
iemand met jouw ict-achtergrond moet dat toch begrijpen.

Dreigen met de Opta is nogal belachelijk, maar waarschijnlijk klinkt
dat interessant in Stramproy. Die opdracht voor een app 
voor Zzap-online kun je trouwens wel vergeten.</pre>

De heer Pagen is duidelijk gericht op het klantvriendelijk afwerken van klachten per e-mail; dit is klacht afhandeling op het hoogste niveau. Uit principe meld ik mij zo weinig mogelijk af voor nieuwsbrieven waar ik me niet zelf op heb aangemeld en dat heeft weinig met mijn ICT achtergrond te maken. Mij vragen om op die link te klikken waarmee ik nogmaals bevestig dat ik het e-mail adres in kwestie lees; gaat me gewoon te ver. Het mooiste vond ik de opmerkingen over het bouwen van een app. De heer Pagen is nooit actief benaderd in een acquisitie traject noch heeft hij dat ooit zelf via één van de officiële Formatics kanalen gedaan. Ik heb dus terug gemaild; ken ik je dan ergens van? Hoe ben ik op die lijst terecht gekomen?

Zie hier een nieuw, mogelijk nog vriendelijker bericht, nu met een andere mogelijke herkomst van mijn e-mail adres:

<pre>Je vind jezelf geloof ik wel erg interessant. Je bent aangemeld 
door het Euregio Brass en Wind Orkest, zie ik in de lijst, 
volgens mij ben je niet helemaal goed.</pre>

Nu laat de heer Pagen duidelijk zien dat andere mensen mij dus op de lijst kunnen zetten en hoe hij aan 10.000 inschrijvingen komt op een site met maar 48 Facebook likes die sinds juli dit jaar actief is, en volgens zijn eigen statistieken ongeveer 3000 unieke bezoekers had per maand. Ik vraag me derhalve af hoeveel van de 10.000 leden zichzelf hebben ingeschreven; de site is ca 3 maanden online; d.w.z. dat praktisch iedere bezoeker van de site zich direct heeft ingeschreven voor de nieuwsbrief. Het orkest in kwestie ken ik goed, die hebben 2 e-mail adressen van mij waar ze wel eens contact mee opnemen, uiteraard zijn dat andere adressen dan diegene die de heer Pagen gebruikte om mij zijn nieuwsbrief te mailen. In 1e instantie doet hij het lijken op een gemiste acquisitie kans, daarna schuift ie de verantwoordelijk naar een andere club die zich in mijn naam zou hebben ingeschreven, terwijl ik vermoed dat de heer Pagen gewoon een adressenlijst van de kvk gebruikt heeft voor zijn eerste mailing.

Aangezien de heer Pagen daarna niet meer reageerde op de e-mail besloot ik hem telefonisch te benaderen. De dag daarna heb ik hem gebeld, hij kon me vertellen dat ik niet meer op de lijst stond. Dit was echter niet gecommuniceerd waardoor ik het niet kon weten. Geen excuses voor de overlast; geen excuses voor het gescheld, geen respect voor de wettelijke beperkingen in NL voor e-mail, geen respect voor de wensen van mensen die op zijn lijst staan. Juridische aspecten dringen blijkbaar ook niet door tot de heer Pagen; nadat ik hem uitgelegd had dat we bij Formatics graag onze e-mail boxen clean en snel houden zodat wij bliksemsnel support kunnen leveren (kortom; ongewenste e-mail acties zorgen voor schade) en dat je wettelijk gezien een double opted moet hebben voor al je nieuwsbrief leden was het enige antwoord wat ik nog kreeg; &#8220;man ik heb je toch van die lijst gehaald, en het was geeneens marketing e-mail.&#8221;

Na een klein onderzoekje op de site, bleek dat de aanmeld/afmeld procedure inderdaad geheel zonder opted in/opted out kan werken. D.w.z. je kan er zelfs andere mensen mee aanmelden en zelfs weer afmelden indien je wete met welk adres ze op de lijst staan. Ook kun je bij de reacties op nieuwsbrieven simpel de e-mail adressen zien van de mensen die gereageerd hebben; ze zetten dus gewoon de e-mail adressen van mensen die reageren op hun site, terwijl ze in hun privacy policy beweren die gegevens niet aan derden te geven.

VB1: <http://www.zzap-online.eu/98/aanmelden-magazine>
  
VB2: <http://www.zzap-online.eu/97/magazine/zzap-magazine-van-start/_item/27>

Nu maar hopen dat de heer Pagen snapt dat ie toch vooral zijn eigen naam hiermee bezoedeld en dat dit niet de manier is om een community te bouwen.