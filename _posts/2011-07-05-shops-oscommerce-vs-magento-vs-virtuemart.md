---
id: 204
title: Shops osCommerce vs Magento vs VirtueMart
date: 2011-07-05T20:26:30+00:00
author: acidjunk
layout: inner
guid: http://www.renedohmen.nl/blog/?p=204
permalink: /2011/07/shops-oscommerce-vs-magento-vs-virtuemart/
categories:
  - Computerz
---
Voor een klant zijn we bezig aan een webshop. Nu hebben we in het verleden veel gedaan met osCommerce, maar dat staat al jaren op dezelfde versie. Dat is eigenlijk geen probleem want osCommerce draait harstikke stabiel als ie eenmaal is ingericht. Een van de nadelen van osCommerce vind ik wel dat het lastig is om er je eigen looknfeel aan te geven omdat de structuur al helemaal vaststaat en dat het design in de code verwerkt zit, wat betekent dat je een hoop bestanden moet bewerken om een nieuw design neer te zetten.

Dus op zoek gegaan naar een aantal andere kandidaten: 3 vielen me op; Magento, VirtueMart en Zen Cart.

Zencart is een door ontwikkeling (fork) van osCommerce, virtueMart is vooral bekend als joomla plugin. Na wat zoekwerk in Google kom je vooral mensen tegen die willen overstappen van ZenCart of VirtueMart naar Magento.

[<img class="alignnone size-full wp-image-224" title="magento" src="http://www.renedohmen.nl/blog/wp-content/uploads/2011/07/magento.jpg" alt="" width="288" height="224" />](http://www.renedohmen.nl/blog/wp-content/uploads/2011/07/magento.jpg)

Op een aantal voordelen van Magento ga ik nu verder in.

**Multishop
  
** Via een enkele back-end van Magento kun je meerdere webwinkels aanbieden, maar ook koppelen aan verschillende domeinnamen. Het voordeel van de Magento multishop functie is dat je gebruik kan maken van 1 database waar al je producten in staan. Zo kun je per webwinkel bepalen hoeveel of hoe weinig informatie de webwinkels met elkaar zullen delen. Even snel wat termen tussendoor. In Magento spreekt men over [Websites, Stores en Store Views](http://www.magentocommerce.com/knowledge-base/entry/overview-how-multiple-websites-stores-work/). Het verschil tussen een Website en een Store, is dat een Website eigenlijk alleen klant data bevat, maar geen producten en categorieën. Stores zijn de echte winkels. Deze bevatten de verschillende producten die in de shop beschikbaar zijn. Stores hebben een of meerdere Store views. Store views zijn de verschillende manieren waarop de Stores zichtbaar worden gemaakt. Vaak is er b.v. per taal een Store View aangemaakt. Elke Magento site heeft dus altijd minstens een Website, een Store, en een Store View. Het multi store principe is dus best flexibel.

Een van de dingen waar ik bij deze business case tegen aan liep was de vraag of een product in de ene store een andere prijs kan hebben dan in de andere. Met de recente versie van magento is zelfs hier over nagedacht:

> &#8220;You can determine the level at which prices are shared in the Catalog Price Scope drop-down. If you select Global, prices will be shared across all websites. If you select Website, prices can differ between websites, although they will still be shared between store views contained in the same website. The price here affects several different areas in Magento. For example, this includes product prices, base currency, price filters in the admin, and catalog/shopping cart price rules.”

Je kan het dus vanuit de GUI instellen, globaal of per shop.

**Voorraad beheer
  
** Voorraad wordt in Magento op 2 plaatsen beheerd. Via Algemene instellingen of via productbeheer. Als je dit in een multi shop setup draait dan heb je uiteindelijk maar 1 centraal voorraadbeheer systeem. Een andere optie is er niet; je kan een sub shop geen eigen los voorraadbeheer systeem geven. Dit speelt natuurlijk alleen een rol als een produkt in meerdere van je sub shop(s) voorkomt.

**Design
  
** Magento heeft een uitgekiend template systeem dat volledig met CSS werkt. Nadeel is dat in de praktijk de css versnipperd over een aantal bestanden wordt ingelezen zodat het in het begin lastig zoeken is naar waar iets staat (layered css). Snelste optie is om een template extern in te kopen die qua structuur het beste eruit ziet. Kleuren van de template kunnen wel redelijk eenvoudig aangepast worden. Wel zit er behoorlijk verschil tussen templates van Magento 1.3 -> minstens versie 1.5 nodig