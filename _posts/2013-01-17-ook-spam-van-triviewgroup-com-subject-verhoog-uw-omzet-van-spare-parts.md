---
id: 717
title: 'Ook spam van triviewgroup.com? Subject: Verhoog uw omzet van spare parts'
date: 2013-01-17T02:56:08+00:00
author: acidjunk
layout: inner
guid: http://www.renedohmen.nl/blog/?p=717
permalink: /2013/01/ook-spam-van-triviewgroup-com-subject-verhoog-uw-omzet-van-spare-parts/
categories:
  - Spam
---
Ik kreeg de mail zelf binnen. En een klant van Formatics ook; verdere meldingen zijn welkom. Wat direct mijn aandacht trok was het feit dat er net gedaan werd alsof ze zich hadden ingelezen op de formatics.nl site maar zowel het adres en hun info over wat we doen klopte niet. Toen ik om uitleg vroeg werd er gewoon botweg niet gereageerd; geen double opted in bewijs, geen uitschrijf mogelijkheid en daarboven op nog eens een slap verhaal en een trage site uit het jaar 0.

En begrijp me goed; ik heb weinig last van &#8220;viagra&#8221; spam want de spam filters van Google Apps werken voortreffelijk; deze kwam daardoorheen omdat ze een adres gebruiken in de mail en de naam van je bedrijf.
  
Dat ik een blog gebruik om deze ervaring online te zetten zegt genoeg.

Hieronder de mail waar het mee begon.

<pre>Soest, 8 januari 2013.

Op de website van uw bedrijf (www.formatics.nl) zag ik dat u momenteel (nog) geen reserve onderdelen online verkoopt.
Wellicht ken je ons bedrijf al maar Triview is gespecialiseerd in het ontwerp en ontwikkelen van technische documentatie, waaronder onderdelenboeken en de vertalingen daarvan.
Graag zou ik je willen interesseren voor een nieuwe tool die wij hebben ontwikkeld, PARTS CATALOG GENERATOR. (PCG)
Met onze tool kan je in één handomdraai je spareparts online verkopen.
Deze systeem onafhankelijke tool maakt het mogelijk meer omzet te genereren uit uw spareparts verkoop.
Niet alleen meer verkoop maar ook de kans op fouten wordt kleiner omdat klanten op de tekening het te nabestellen product selecteren.

Hoe werkt PCG?
PCG is een stand-alone applicatie die technische tekeningen linkt met de onderdelenlijst(en).
De tool genereert een volledig aanpasbare webpagina waarop klanten en/of service monteurs door de tekeningen kunnen bladeren. Vanaf die tekening kan men direct bestellen. Vanzelfsprekend is alles aan te passen naar je eigen huisstijl. Indien de materiaal lijsten meertalig beschikbaar zijn ondersteunt PCG alle beschikbare talen.

Dus wat maakt PCG anders dan andere parts catalog software?
• Stand-alone: geen herconfiguratie van uw CAD of ERP software
• Kan meerder formaten verwerken (pixels, vectors, gescande papieren catalogus)
• Eenvoudig aan te passen lay-out en set filters
• Output is eenvoudig zonder training te gebruiken!
• Geen externe viewers zijn nodig, werkt op alle moderne browsers
• Werkt op PC, smartphone, tablet, iPad
• Kan linken naar externe informatie (bv.: service manual)
Maar eigenlijk het belangrijkste, de brontekeningen hoeven niet perfect te zijn, door de hoge scan kwaliteit kan deze tool zelfs gekopieerde tekeningen verwerken.

Nieuwsgierig? Een demo video kan worden bekeken op: http://youtu.be
Of schrijf je via deze link direct in voor ons webinar op 17 januari om 10:00</pre>

Omdat ik toch vooral software verkoop met Formatics en ik nu wel benieuwd was naar de verdere dienstverlening: heb ik deze mail terug gestuurd:

<pre>ik ben zeer geïnteresseerd; kun je wat meer info versturen?
Eventueel met 1 of meerdere demo accounts?</pre>

Ik werd uiteraard snel gebeld door een communicatie medewerkster van Triviewgroup. Daarna heb ik 2x geprobeerd de verzender mij te laten vertellen waarom ie mij mailt en hoe het kan dat ie niet weet wat we doen; en wat ons adres is (e.g. hoe kom je aan onze gegevens?); Het enige wat ie snel deed was mij van de lijst afhalen want ook, de juridisch verplichte, uitschrijf mogelijkheid ontbrak. Voor de rest geen reacties. Het interesseert dit bedrijf helemaal niet dat dit, buiten erg amateuristisch, een illegale activiteit is met boetes tot 450.000,- maximaal en de Opta schijnt dit toch serieus te nemen gezien een aantal uitkomsten van rechtszaken.

Nou spammers u bent gewaarschuwd; wil je op dit blog in de categorie spam? blijf ons dan vooral uw berichten sturen.