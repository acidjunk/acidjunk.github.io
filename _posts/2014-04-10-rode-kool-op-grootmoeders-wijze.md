---
id: 1021
title: Rode kool op grootmoeders wijze
date: 2014-04-10T22:06:27+00:00
author: acidjunk
layout: post
guid: http://www.renedohmen.nl/blog/?p=1021
permalink: /2014/04/rode-kool-op-grootmoeders-wijze/
categories:
  - Recepten
---
Dit is een klassiek rode kool met appeltjes recept dat je lekker lang moet stoven in een vuurvaste pan.

Waarschuwing: Als je dit 1x geproefd hebt eet je nooit meer rode kool uit een potje of zakje.

## Ingrediënten

  * 1 rode kool
  * 4 goud reinet appels
  * 1 kleine ui
  * <span style="line-height: 1.5em;">1 scheutje wijn azijn</span>
  * 1 afgestreken eetlepel basterd suiker
  * 1 scheutje balsamico
  * <span style="line-height: 1.5em;">1 scheutje port</span>
  * speculaas kruiden
  * wat kruidnagel poeder of een paar kruidnagels
  * Optioneel: een aantal laurier bladeren en/of appelsap

## Bereiding

Fruit het gesnipperde uitje een paar minuten in wat olijfolie. Begin ondertussen te snijden aan de rode kool, de witte kern aan de onderkant gooi je weg, snij zo dun mogelijke reepjes waarbij je grotere witte stukken het beste er tussen uit kan halen. Meestal snij ik de kool van te voren al in 4 gedeeltes. Blus de uitjes af met de wijnazijn en voeg de basterd suiker toe terwijl je goed roert. Zet het vuur op een laag pitje en voeg de rode kool toe. Dit hoeft niet direct in 1x, ik snij meestal nog terwijl ik reeds gesneden kool toevoeg aan de pan. Roer af en toe om aanbakken van het suiker, ui en azijn mengsel te voorkomen. Wanneer de kool er helemaal in zit voeg je, geschild en in blokjes, 3 of 4 goud reinet appels toe.

Voeg een snufje zout toe en eventueel een heel klein beetje peper. Nu kun je kiezen of je wat water of appelsap wil toevoegen een half glas is meer dan voldoende. Ook doe ik nu meestal de speculaas kruiden en de gemalen kruidnagel erbij. Stoof het geheel met de deksel bijna helemaal op de pan minstens 1 uur. Doe er in de laatste 15 minuten de port en een scheutje balsamico bij. Voor de beste smaakbeleving laat je de rode kool na het stoven ca 15 minuten met de deksel op de pan afkoelen met het vuur uit.